Komennot
========

Monille komennoille annetaan argumentiksi useita kenttiä. Ohjeiden
esimerkeissä kentät on erotettu toisistaan vinoviivoilla (/), mutta kentän
erotin voi olla melkein mikä tahansa muukin merkki (muttei välilyönti).
Kenttien alussa oleva merkki määrittää, mikä merkki erottaa kentät toisistaan
siitä eteenpäin. Esimerkiksi seuraavat toimivat samoin:

    /kenttä/toinen kenttä/kolmas kenttä
    |kenttä|toinen kenttä|kolmas kenttä

Kaikkia kenttiä ei tarvitse kirjoittaa, eli joitakin kenttiä voi jättää
tyhjäksi tai kokonaan pois.

    /hakusana           haku ensimmäisen kentän perusteella; loput tyhjiä
    ///hakusana         haku vain kolmannen kentän perusteella

Hakukomentojen kentissä voi yleensä käyttää jokerimerkkiä ”*”, joka täsmää
mihin tahansa merkkeihin, joita on nolla tai enemmän siinä kohdassa.
Jokerimerkin hyväksyvien kenttien alussa ja lopussa on automaattisesti
jokerimerkki.
