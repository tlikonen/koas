ms tietueet kenttä /.../...

    Muokkaa numeroitujen tietueiden samaa kenttää. Komento on käytettävissä
    vain vuorovaikutteisessa tilassa ja tiettyjen hakukomentojen jälkeen.
    Muokkausmahdollisuus ilmaistaan hakutulostaulukon alapuolella
    seuraavanlaisella rivillä, joka kertoo muokattavat tietueet ja kentät.

        Tietueet 1–20. Kentät: / 1:Kentän nimi / 2:Toinen nimi / 3:Kolmas

    Ensimmäinen argumentti ”tietueet” on pilkuilla eroteltu numeroiden
    luettelo tietueista, joita halutaan muokata, esimerkiksi ”2-4,6-9,15”.

    Toinen argumentti ”kenttä” on kentän numero: ”1” tarkoittaa ensimmäistä
    kenttää vasemmalta lukien, ”2” toista kenttää jne. Kaikista tietueista
    muokataan vain tätä kenttää.

    Kolmas argumentti ”/.../...” on vapaaehtoinen. Lue alempaa tietoa, mitä
    tapahtuu, jos sen jättää pois. Argumentti sisältää uudet tiedot kentän
    sisällöksi eri tietueissa. Argumentin ensimmäinen merkki (edellä ”/”) voi
    olla mikä tahansa ja se määrittää, mikä erotinmerkki erottaa kentät
    toisistaan. Jos kentän jättää tyhjäksi, sen sisältöön ei kosketa. Jos
    sisältönä on pelkkiä välilyöntejä, tyhjennetään tai poistetaan kyseinen
    kenttä. Arvosanatietue poistetaan aina kokonaan, jos sen kentät jäävät
    tyhjäksi.

    Argumentin ensimmäinen kenttä ”/...” tulee ensimmäisen numeroluettelossa
    (ks. ”tietueet” yllä) mainitun tietueen kentän arvoksi, toinen kenttä
    ”//...” tulee arvoksi toiselle tietueelle jne.
    
    Jos komennon kolmannen argumentin jättää pois kokonaan, ohjelma pyytää
    kirjoittamaan rivi kerrallaan kaikkien numeroluettelossa (ks. ”tietueet”
    yllä) mainittujen tietueiden kentälle uuden sisällön. Kun riittävästi
    rivejä on syötetty, ohjelma pyytää näppäilemään Ctrl-d, joka lopettaa
    tietojen syötön. Sen voi näppäillä ennenaikaisestikin, jolloin jäljellä
    oleviin tietueisiin ei kosketa.

    Jos komento antaa virheilmoituksen, kaikki saman komennon tarkoittamat
    muokkaukset perutaan.
