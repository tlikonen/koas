poista tietueet

    Poistaa tietueet. Komento on käytettävissä vain vuorovaikutteisessa
    tilassa ja tiettyjen hakukomentojen jälkeen. Muokkausmahdollisuus
    ilmaistaan hakutulostaulukon alapuolella seuraavanlaisella rivillä, joka
    kertoo muokattavat tietueet ja kentät.

        Tietueet 1–20. Kentät: / 1:Kentän nimi / 2:Toinen nimi / 3:Kolmas

    Argumentti ”tietueet” on pilkuilla eroteltu numeroiden luettelo
    tietueista, jotka halutaan poistaa, esimerkiksi ”2-4,6-9,15”.

    Luetellut tietueet poistetaan tietokannasta, eikä komentoa voi perua.
    Poistamiselle on tiettyjä rajoituksia. Esimerkiksi oppilasta tai
    suoritusta ei voi poistaa, jos niille on kirjattu arvosanoja; täytyy ensin
    poistaa kaikki oppilaan tai suorituksen arvosanat. Ryhmiä ei voi poistaa
    lainkaan tällä komennolla. Ryhmät poistuvat itsestään, kun niiltä poistaa
    kaikki suoritukset ja oppilaat tai kun siirtää oppilaat pois ryhmästä.

    Jos komento antaa virheilmoituksen, kaikki saman komennon tarkoittamat
    poistot perutaan.
