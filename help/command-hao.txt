hao /sukunimi/etunimi/ryhmä/lisätiedot

    Hae arvosanat oppilailta, jotka täsmäävät hakukenttiin sukunimi, etunimi,
    ryhmä tai oppilaan lisätiedot. Komento tulostaa oppilaiden suoritusten
    arvosanat ryhmäkohtaisesti koottuna. Kentissä voi käyttää jokerimerkkiä
    ”*”. Jos kentät jättää tyhjäksi tai argumentin pois kokonaan, tulostetaan
    kaikkien oppilaiden kaikki suoritukset.

    Komennon argumentissa kenttien erotinmerkkinä on yllä vinoviiva ”/”, mutta
    se voi olla mikä tahansa muukin. Argumentin alussa oleva merkki määrittää,
    mikä merkki erottaa kentät toisistaan.

    Jos haku täsmää vain yhteen oppilaaseen ja yhteen hänen ryhmäänsä, on
    komennon jälkeen mahdollista muokata eri suoritusten arvosanoja ja niiden
    lisätietoja. Katso muokkauskomennot erillisistä ohjeista.
