md tietueet

    Muokkaa arvosanakenttiä ja muuttaa ne desimaaliluvuiksi, jos mahdollista.
    Komento on käytettävissä vain vuorovaikutteisessa tilassa ja vain
    arvosanoja hakevan komennon jälkeen.

    Argumentti ”tietueet” on pilkuilla eroteltu numeroiden luettelo
    tietueista, joita halutaan muokata, esimerkiksi ”2-4,6-9,15”.

    Arvosanakentässä luku tai kouluarvosana muutetaan vastaavaksi
    desimaaliluvuksi. Esimerkiksi kouluarvosana ”8-” muutetaan luvuksi ”7,75”,
    arvosana ”8” luvuksi ”8,00”, arvosana ”8+” luvuksi ”8,25” ja arvosana ”8½”
    luvuksi ”8,50”. Jos kentässä on jo ennestään desimaaliluku, se muutetaan
    samaan muotoon eli pilkku desimaalierottimeksi ja tarkkuudeksi kaksi
    desimaalia. Kenttään ei kosketa, jos se ei ole yksiselitteisesti
    muutettavissa desimaaliluvuksi.

    Jos komento antaa virheilmoituksen, kaikki saman komennon tarkoittamat
    muokkaukset perutaan.
