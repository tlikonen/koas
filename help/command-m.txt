m tietueet /.../...

    Muokkaa numeroitujen tietueiden kenttiä. Komento on käytettävissä vain
    vuorovaikutteisessa tilassa ja tiettyjen hakukomentojen jälkeen.
    Muokkausmahdollisuus ilmaistaan hakutulostaulukon alapuolella
    seuraavanlaisella rivillä, joka kertoo muokattavat tietueet ja kentät.

        Tietueet 1–20. Kentät: / 1:Kentän nimi / 2:Toinen nimi / 3:Kolmas

    Ensimmäinen argumentti ”tietueet” on pilkuilla eroteltu numeroiden
    luettelo tietueista, joita halutaan muokata, esimerkiksi ”2-4,6-9,15”.

    Toinen argumentti ”/.../...” sisältää uudet tiedot kenttien sisällöksi.
    Riippuu edellä tehdystä hakukomennosta, mitä kenttiä on milloinkin
    muokattavissa. Argumentin ensimmäinen merkki (edellä ”/”) voi olla mikä
    tahansa ja se määrittää, mikä erotinmerkki erottaa kentät toisistaan. Jos
    kentän jättää tyhjäksi, sen sisältöön ei kosketa. Jos kentän sisältönä on
    pelkkiä välilyöntejä, tyhjennetään tai poistetaan kyseinen kenttä.
    Arvosanatietue poistetaan aina kokonaan, jos sen kentät jäävät tyhjäksi.

    Jos komento antaa virheilmoituksen, kaikki saman komennon tarkoittamat
    muokkaukset perutaan.
