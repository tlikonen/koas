ls /ryhmät/suoritus/lyhenne/painokerroin/järjestys

    Lisää ryhmille uuden suorituksen. Pakollisia kenttiä ovat ”ryhmät”,
    ”suoritus” ja ”lyhenne”. Kenttä ”ryhmät” on välilyönneillä erotettu
    luettelo ryhmistä, joille suoritus lisätään. Jos annettua ryhmää ei ole
    olemassa, se luodaan automaattisesti. Kenttä ”suoritus” on suorituksen
    nimi, ja ”lyhenne” on suorituksen lyhenne.

    Komennon argumentissa kenttien erotinmerkkinä on yllä vinoviiva ”/”, mutta
    se voi olla mikä tahansa muukin. Argumentin alussa oleva merkki määrittää,
    mikä merkki erottaa kentät toisistaan.

    Vapaaehtoinen kenttä ”painokerroin” on suorituksen painokerroin, jota
    käytetään keskiarvon laskennassa. Se on positiivinen kokonaisluku tai
    tyhjä, joka tarkoittaa, että suoritusta ei huomioida keskiarvon
    laskennassa. Kenttä ”järjestys” ei ole varsinainen tietokenttä, mutta sen
    avulla voi asettaa, kuinka monentena suoritus on järjestyksessä.
