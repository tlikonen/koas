tj  @/ryhmä/suoritus/lyhenne/sukunimi/etunimi/lisätiedot@/...
tjk @/ryhmä/suoritus/lyhenne/sukunimi/etunimi/lisätiedot@/...

    Tulosta jakauma ja frekvenssit eri kouluarvosanoista. Ilman argumenttia
    tulostetaan jakauma kaikista arvosanoista, mutta argumentin avulla hakua
    voi rajata ryhmän, suorituksen nimen tai lyhenteen perusteella tai
    oppilaiden nimien tai lisätiedon perusteella. Komento ”tj” huomioi vain ne
    suoritukset, joilla on painokerroin. Komento ”tjk” huomioi kaikki
    suoritukset.

    Argumentti ”@/.../...@/.../...” on hakujen luettelo. Argumentin
    ensimmäinen merkki (yllä ”@”) voi olla mikä tahansa, ja se määrittää, mikä
    merkki erottaa haut toisistaan. Sen jälkeen kukin haku jakautuu
    hakukenttiin. Jälleen ensimmäinen merkki (yllä ”/”) voi olla mikä tahansa,
    ja se määrittää, mikä merkki erottaa eri kentät toisistaan. Kenttiä voi
    jättää tyhjäksi, ja niissä voi käyttää jokerimerkkiä ”*”.
