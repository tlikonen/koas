Hakukomennot
============

Useimmille hakukomennoille annetaan argumentiksi useita hakukenttiä. Tämän
ohjeen esimerkeissä kentät on erotettu toisistaan vinoviivoilla (/), mutta
kentän erotin voi olla melkein mikä tahansa muukin merkki (muttei välilyönti).
Kenttien alussa oleva merkki määrittää, mikä merkki erottaa kentät toisistaan
siitä eteenpäin. Esimerkiksi seuraavat toimivat samoin:

    /kenttä/toinen kenttä/kolmas kenttä
    |kenttä|toinen kenttä|kolmas kenttä

ho /sukunimi/etunimi/ryhmät/lisätiedot

    Hae oppilaita sukunimen, etunimen, ryhmän tai lisätietojen perusteella.
    Kaikkia kenttiä ei tarvitse käyttää, ja kenttiä voi jättää tyhjäksikin.
    Jos kaikki kentät jättää tyhjäksi tai jos komennon argumentti puuttuu
    kokonaan, listataan kaikki oppilaat.

    Kentissä voi käyttää jokerimerkkiä ”*”, joka täsmää mihin tahansa
    merkkeihin, joita on nolla tai enemmän siinä kohdassa. Kenttien alussa ja
    lopussa on automaattisesti jokerimerkki. Esimerkkejä:

        ho /Nieminen                    haku sukunimen perusteella
        ho //Johanna                    haku etunimen perusteella
        ho /Niem/Joh                    haku suku- ja etunimen perusteella
        ho ///202*-äi-7                 haku ryhmätunnuksen ja jokerimerkin
                                        perusteella

    Komennon jälkeen on mahdollista muokata oppilaiden sukunimiä, etunimiä,
    ryhmiä tai lisätietoja eli tulostettujen tietueiden kenttiä. Katso
    muokkauskomennot erillisestä ohjeesta.

hr /ryhmä/lisätiedot

    Hae ryhmiä ryhmätunnuksen tai ryhmän lisätiedon eli kuvauksen perusteella.
    Kentät voi jättää tyhjäksi tai argumentin pois kokonaan, jolloin
    tulostetaan kaikki ryhmät. Kentissä voi käyttää jokerimerkkiä ”*”.
    Komennon jälkeen on mahdollista muokata ryhmätunnuksia ja niiden
    lisätietoja eli komennon tulostamien tietueiden kenttiä. Katso
    muokkauskomennot erillisestä ohjeesta.

hs ryhmä

    Hae suoritukset ryhmältä. Argumentin ”ryhmä” on oltava tarkka ryhmätunnus.
    Komennon jälkeen on mahdollista muokata ryhmän suorituksia eli komennon
    tulostamien tietueiden kenttiä. Katso muokkauskomennot erillisestä
    ohjeesta.

has /ryhmä/suoritus/lyhenne

    Hae arvosanat suorituksiin, jotka täsmäävät hakukenttiin ryhmä, suoritus
    tai sen lyhenne. Komento tulostaa kaikki hakuehtoihin täsmäävät
    suoritukset ja niiden oppilaskohtaiset arvosanat. Kentissä voi käyttää
    jokerimerkkiä ”*”. Jos hakukentät jättää tyhjäksi tai argumentin pois
    kokonaan, tulostetaan kaikkien suoritusten oppilaskohtaiset arvosanat.
    Komennon jälkeen on mahdollista muokata arvosanoja ja niiden lisätietoja.
    Katso muokkauskomennot erillisestä ohjeesta.

hao /sukunimi/etunimi/ryhmä/lisätiedot

    Hae arvosanat oppilailta, jotka täsmäävät hakukenttiin sukunimi, etunimi,
    ryhmä tai oppilaan lisätiedot. Komento tulostaa oppilaiden suoritusten
    arvosanat ryhmäkohtaisesti. Kentissä voi käyttää jokerimerkkiä ”*”, tai ne
    voi jättää tyhjäksi. Komennon jälkeen on mahdollista muokata arvosanoja ja
    niiden lisätietoja. Katso muokkauskomennot erillisestä ohjeesta.

hak ryhmä

    Hae kaikki suoritukset ja arvosanat ryhmän oppilailta. Argumentin ”ryhmä”
    on oltava tarkka ryhmätunnus.
